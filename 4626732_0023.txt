—14-

Quae quum ita sint, nemo mirabitur, quod perpauca digammatis vestigia in hac
parte leguntur.

Ι. Iam ante pronominis 111 pers. formam οἱ correptio particulae γάρ in v. 526 οὐ γάρ
02¹⁵) ab usu Homerico alienissima est. Nam quamquam vulgo breves syllabae in consonam
desinentes initiali vocis insequentis digammate non producuntur (cf. Hoffm. quaest. hom. 11.
p. 68), tamen in pronomine οἱ et in vocibus ad radicem fed pertinentibus littera illa positionem
efficit. (cf. Hartel. Hom. Stud. 111 72.) Itaque Hermannus (Orph. pag. 780) οὐδέ οἱ pro οὐ γάρ
οἱ scribi vult. Sed haec sententia mihi refellenda esse videtur. Primum enim quum ante vocem
οἱ hiatus sit usitatissimus apud‘poetas epicos, difficile est intellectu, cur librarii hoc loco, si
οὐδέ οἱ legissent, ita offendissent, ut verba mutanda esse arbitrarentur. Deinde omnes codices
hoc loco consentiunt. Tertium autem si ex usu Hesiodeo aliquid concludere liceat, iam supra
demonstravimus nullo loco certum digammatis signum inveniri. ltaque ne illud quidem conce-
dendum est, quod Goettlingius in annotatione huius loci dicit »correptam γάρ syllabam ante
οἱ, quod habeat digamma, indicium esse serioris aetatis.- Neque Flachio assentiri possum, qui
Steitzium secutus hunc versum praecipue ob digamma neglectum esse additicium censet. Nam
si ob eam causam aut quod aliquid aliud prosodicum metricumve nos offendit aliquem versum
apud Hesiodum pro spurio habendum esse censeamus: haud multum abest, quin evanescat
Hesiodus.

Vix est quod addam in pronomine possessivo digammatis vestigium nullum esse v. 524
ὅτ’ ἀνόστεος ὃν πόδα τένδει.

Π. Formae quae ad radicem Ῐιδ pertinent, duo tantummodo reperiuntur altera v. 456
νήπιος οὐδὲ τόγ’ οἶδ’. Quamquam hoc loco offensio, quam elisio nonnullis praebuit, tollitur, si
Hermannum, qui proposuit τὸ οἷδ’, sequimur tamen de digammate nihil colligi potest, quod
totum locum ex Homero fluxisse supra demonstravi. Altera quoque forma v. 521 ἔργ’ εἰδυῖα
in formula homerica usurpata est, ideoque ne tum quidem de digammate cogitari potest, quum
ut plurimi recentiores editores ἔργα ἰδυῖα, scribimus.

ΙΙΙ. Saepius in hac parte occurrit nomen ἔργον. Sed his locis digamma huius vocis
prorsus neglectum est: v. 409 μινύθῃ δέ τοι ἔργον. v. 412 μελέτη δέ τοι ἔργον. v. 422 ὥριον
ἔργον. V. 579 προφέρει δὲ καὶ ἔργου. Quatuor autem locis (vv. 440. 444. 521. 554) particulae
quaedam ita sormam ἔργον antecedunt, ut sit vocalium concursus et digammatis vestigium
servatum esse videatur. Sed τάδε ἔργον legitur apud Homerum K 303 566. Saepius etiam
τάδε ἔργα in fine versus 8252 Δ 14 89 etc. Item ἐπὶ ἔργῳ apud Homerum invenitur Λ258
π111 Δ 175. - v. 521 οὔπω ἔργ’ a consuetudine homerica abhorret, sed vocalis ω in thesi
non correpta certum digammatis vestigium non est (cf. Hartel. stud. Hom. II. 25 sq.) Restat
unus locus v. 554 τὸν φθάμενος ἔργον τελέσας, cuius exemplar apud Homerum non repperi. Sed
bene Rzachius, qui hoc quidem loco digamma esse servatum censet, demonstravit (hes. Unters.
p. 27) earum vocum, quae in tres breves syllabas exeant, extremam solo arsis impetu produci.
Idem iam prius docuit Ahrensius (Philol. IV. p. 592 sq.) -

 

¹⁵) Hunc locum apud Rzachium non repperi.

