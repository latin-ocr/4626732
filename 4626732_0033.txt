DE SCUTO HERCULIS.

Scutum Herculis ex eis carminibus, quae sub Hesiodi nominelnobis tradita sunt, ar-
gumento praecipue cum Homero consentire neque veteres fugit neque recentiores latuit, ethaeo
res a Rankio quidem in sua editione paene accuratius quam erat opus exposita est. Idem
quam rectissime cagnovit etiam in verbis Homeri imitationem agnoscendam esse (cf. p. 347-354).
Sed quum quae illo loco vir doctissimus profert perpauca sint et tantum ea quae apertissima
sint operae pretium esse videtur denuo in hanc rem inquirere.

Scutum autem Herculis carmen esse mire compositum et vix carminis nomine dignum
iam dudum intellectum est. Licet enim singulae quaedam partes eius vere praeclarae sint et
pulchritudine sua et virtutibus poeticis ita splendeant, ut Homerum decere videantur, tamen
si, quod summum est, carminis conexum consideras, si eundem ab initio usque ad finem enarra-
tionis cursum quaeris, si unum et simplex compositionis genus expectas, horum omnium in nostro
carmine nihil reperies. ’

Ac primo statim obtutu duas partes esse carminis male inter se cohaerentes perspicies,
quarum prior Alcumenae laudes ct Herculis originem enarrat, posterior Herculis pugnam cum
Cygno Martis quodam filio describit. Deinde pars prior initio truncata est atque etiam poste-
rior tam solute priori adiuncta est, ut ipsa per se stare possit. Postremo media in parte se-
cundi carminis scuti descriptio addita est, quae ipsa quamvis per se non improbabiliS, tamen
si nihil poeta nisi pugnam cum Cygno describere volebat, huius enarrationis cursum vehementer
impediebat et mentem lectoris a re summa avocabat. ltaque si quo alio in carmine, quod ex
antiquitate ad nos delatum est iustae dubitationes ortae sunt, utrum vere ita ut fertur ex
poetae ingenio fluxerit necne, in hoc ne dubitandum quidem esse videri potest. Tamen eandem
hanc iuncturam partium diversarum antiquitus ct exstitisse et carminis nomine venisse praeter
exspectationem nostram facile cognoscitur. Iam enim Aristophanes Byzantius2⁴) partem priorem
carminis a posteriore diversam non novit solum, sed etiam unde translata sit, docuit: et de
posteriore prorsus eodem modo, quo sobrius quivis lector hodie solet, iudicavit. ltaque non
modo hic vetus grammaticus de nostro carmine existimavit, sed etiam multi recentiores, quorum
solum Goettlingium nomino.

Hic in praefatione editionis suae (pag. 58) hoc modo suam sententiam exponit: Dignosci
posse tres partes, quarum antiquissima sit a versu l usque ad versum 56, quae desumpta sit
ex Eoeis, quae dicuntur3 secundam partem esse a versu 56 usque ad 140, quae sit coniungenda
cum versibus 317-480, Tertiam eamque longe recentissimam esse partem, quae uberiorem
descriptionem scuti a versu 141 usque ad versum 317 continet.

Causam autem. qua Goettlingius adductus hanc partem ab auctore ceteri carminis

 

2⁴) Initium nostri carminis ex Catalogo, quod carmen Hesiodo ascriptum est, sumptum esse in codi-
cibus nonnullis dicitur:

τῆς ἀσπίδος ἡ ἀρχὴ ἐν τῷ τετάρτῳ καταλόγῳ φέρεται μέχρι στίχων ν’ καὶ ς’, διὸ καὶ ὑπώπτευεν
Ἀριστοφάνης ὡς οὐκ οὖσαν αὐτὴν Ἠσιόδου ἀλλ’ ἑτέρου τινὸς τὴν Ὁμήρου ἀσπίδα μιμήσασθαι προαιρουμένου.

