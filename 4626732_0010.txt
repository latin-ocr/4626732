Quatenus Hesiodi elocutio in theogonia ab exemplo Homeri pendeat abhinc duobus fere
annis dissertatione mea ita docere conatus sum, ut primum quot versus, hemistichia formulae
ad exemplar quorundam Homericorum conformata essent demonstrarem, deinde de digammatis
vestigiis dissererem, postremo, quae ab usu Homerico recedere viderentur numerarem.

Quae dissertatio quum paullulum aliquid ad quaestionem quae est de carminibus He-
siodeis diiudicandam afferre videatur, eodem modo de duobus ceteris carminibus, quae sub
Hesiodi nomine circumferuntur, tractare nobis nunc propositum est.

Neque ut Flachii sententiam ubique vivum digamma esse agnoscendum refellam prae-
fatione mihi opus est — nam erravisse Flachium satis demonstrasse mihi vide0r1) — sed quum
nuperrime Aloysius Rzach et in quaestionibus suis Hesiodeis et in commentatione de dialecto
Hesiodi inserta Diurnis Fleckeisenianis‚ quae inscribuntur: »Jahrbficher fur classische Philolo-
gie« vol. add. VIII p. 377 —388. comprobare conatus sit easdem leges, quas de digammatis
vi atque usu apud Homerum valere optime docuit vir eruditissimus Har-telius, vigere apud
Hesiodum, nobis non supervacaneum esse videtur, quamobrem viri doctissimi sententiam probare
non possimus quam brevissime exponere.

Statuit autem Rzachius digamma initiali syllabas in vocalem longam aut diphthongum
exeuntes produci, si in arsi positae essent, interdum etiam in thesi eiusmodi syllabas produci
atque praecipue quidem id cadere iu particulam καὶ; porro syllabas in unam consonam desinentes
digammate initiali produci, si in arsi positae essent, in thesi autem non produci nisi ante pro-
nomen ⁰73 postremo hiatum digamma initiali saepissime tolli.

Digamma autem agnosci non posse si aut syllaba in vocalem longam vel diphthongum
vel unam consonam exiens in thesi posita sit, aut elisiones sint sactae.

Magnum esse discrimen inter Flachii sententiam et Rzachii nemo negabit. Quum enim
ille omnibus locis vivum digamma esse agnoscendum eosque lOCOS, qui obstant, aut pro spuriis
habendos aut mutandos esse putet, hic digammatis vim certis finibus circumscribit neque aut
ν ephelcysticon amoveri aut alias mutationes lectionis vulgatae nisi optimis libris probatas fieri
vult. Tamen viro doctissimo assentiri non possum.

 

¹) Quamquam enim quod in Prolegomenis editionis theogoniae enuntiavit, nuper in praefatione editionis
suae Hesiodeae Berol. 1874 et in libello, qui inscribitur »Das dialektische Digamma des Hesiodus«, repetivit,
nova argumenta protulisse mihi non videtur.

1

 

